Makói Állat- és Természetvédő Egyesület

A Makói Állatvédő és Természetvédő Egyesületet 2002 áprilisában jegyezték be hivatalosan az egyesületek sorába. Minden állatszeretőt szeretettel várnak, hisz a céljaikhoz minden segítő kézre szükségük van.

Tevékenységük az élővilág iránt felelősséget érző emberek összefogása az állatvédelem, a természetvédelem, a környezetvédelem érdekében, és az ezekre irányuló törvények  érvényesülésének elősegítése. A kulturált, állatbarát állattartási szokások elterjesztése, gazdátlan és sérült állatok elhelyezésének segítése. Makón igen sok a kóbor állat. Ezek  előbb-utóbb vagy az autók kerekei alatt végzik, vagy a gyepmesteri telepre kerülnek. Céljaik egyike, hogy ezeknek a reménytelen helyzetbe került állatoknak esélyt adjanak egy új gazdi megtalálására, a további életre. Jelenleg a befogott kutyáik és macskáik átmeneti szállásokon várják a csodát...

Aki úgy érzi, szeretné segíteni munkájukkat, vagy szívesen hozzájárulna anyagi támogatásával költségeikhez, keresse elnöküket, vagy aktivistáikat.
